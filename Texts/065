Prologus.
Antiqua fuit hujusce diei consuetudo vobis, Auditores reverendi, humi
-liter supplicare, ut gratissima nunc à studijs Intermissio hujus Scholæ dis
-cipulis opportunè concedatur. Cujus gratiâ supplex prodeo, ineptus li-
-cet Grammaticaster: Cui vestra, uti spes est, benevolentia lubentissime 
ignoscet, ut nostris hodie votis humanissimi tandem annuatis. Nec
unquam erimus beneficiorum immemores, quæ sæpius accepimus.
Si quid in nobis sit ingenij, siqua scilicet ars rectè loquendi simul
et ornate calamis exarandi facultas a disciplinis profecta; earum
rerum omnium vestra societas, post regiam munificentiam, fru-
ctum à nobis meritissimè vendicabit. Vobis nimirum, vobis, Mecæna
tes benignissimi, Orthographiam; vobis Etymologiam; vobis Verbo
rum, et Nominum Syntaxin, atq regimen; vobis Prosodiam; vobis 
deniq totam Grammaticam (in quibus omnibus fatemur Nos pro
virili mediocriter esse versatos) jure merito debemus. Hinc Deca-
nus, et Canonici nobis habendi sunt Parentibus multo meliores. Si
quidem Illi nos vitâ quidem donaverunt, eáq brutâ tantum, et impe-
ritâ: Vos verò scientiarum clave, necnon aureo disciplinarum funda
mento Grammaticen impertijstis. A vobis per regium favorem, ac
liberalitatem ad nos proficiscuntur verè Propria quæ maribus, et
nos Asini sine ratione in perpetuum essemus, si æs regale, vestrúmq
fidele patrocinium, in præsenti et linguam, et rationem, et literas
non suppeditaret. Tempus hoc jure merito in memoria nos jubet re-
tinere Lusum, et Studium. Hinc dicendum est ab Oratorculis no-
stris vestrâ bonâ cum venia Utrum Ludere præstat, quàm sem
per Studere.
In Laudem Ocij
Opportunam jam ludendi licentiam, gratamq libertatem tempesti
-va hæc dies, uti spes est, Auditores benevoli, nobis indulgebit. Nostra
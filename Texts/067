oriuntur. Conferam igitur me diebus hisce ffestis, Saturnalitijsq do-
mum, ubi Musaei angulus mihi instar omnium arridet. Ibi cum Lilio,
Cicerone, Ovidio, Terentio colloquium habiturus. Ocium per me licet tibi
multum prosit: mihi in delicijs erit labor ille, qui nullum non semper
movebit lapidem, usq dum æternitatis culmen pertingat. Nam semper
animo obversatur illud Horatianum.
Qui cupit optatam vitæ contingere metam,
Multa tulit, fecitq puer, sudavit, et alsit.
Moderator.
Satis, jam satis, vos Iuvenes eruditi, in utramq partem peripateticè
perorantes audivi. Tu fateor somno, Ille vigiliæ: Tu dormienti Vacu
-næ, Ille negotianti Minervæ elegantissimè perlitastis. Mercedem ex-
pectantibus non possum non utriq præmium meritò concedere, nec
Ocio, neq Labori in totum inimicus. Tibi permitto Endimionis somnium
sic tamen ut resuscitates ad Cleanthis lucernam redeas. Tibi verò no-
cturnas lucubrationes, et Agellij noctes atticas: Hac tamen lege, ne
cum ratione insanias, et nimium sapiendo sapientiam disperdas Au-
ream itaq vobis mediocritatem commendo. Quam si quis religiose ser-
vaverit toto nunquam aberrabit cælo, medio tutissimus. Tibi, puer,
dum otiari gestis, et dormire, vigilias indico, ne veterno torpescas.
Tibi dum operosè evigilas, laborasq, missionem in tempus a nego-
tijs. Hac tamen lege, ut nulla dies sine linea transeat. Atq sic
invicem cedant Labor ac Voluptas.
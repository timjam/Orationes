-mabantur. Hisce nimirum lusibus ingenium acuitur, negotijsq surgit re-
divivum. Hinc Lælius et Scipio sæpius nugari, et discincti ludere, donec de-
coqueretur olus, soliti sunt, ubi se a vulgo, et scenis publicis in secreta re-
movissent. Ardens ille Vulcanus officinâ suâ non sudat perpetuò, nec
incude perpetua Cyclopas exercet. Meo quidem judicio optime cecinit
Marsilius; Vivite læti, et procul a curis, iterum precor, obtestorq, ami-
-ci, vivite læti. Labor honestus est utilis, labor autem immoderatus ani
-mi homicida, utpote qui mentem debilitat, ingenium pessundat, vires
enervat, conficitq. Cavendum est, ut eleganter Lucianus, ne funicu-
lum nimis intendendo turpiter abrumpas. Tu etiam brevi temporis
spatio mollis eris, si tendere nunquam cessaveris. Ne quid nimis in-
ter studendum utilissima studentibus vox est. Neq nobis precamur
succenseatis; Auditores humanissimi, si una voce conclamemus: Præ-
ceptor venerande, parcito nunc simplici turbæ, neq crambe semper
repetita tuos occidat discipulos. Genio nonnunquam indulgendum est,
ne cogitationum multitudine miserè suffocata sit studendi voluntas.
Quare tanta in studentibus macies? quare tot pallentes morbi? pthises,
tussis, tabesq? tot inter literatos stipites? et obstipo capite ambulan-
tes solum statuæ? Studijs scilicet seipsos perdiderunt, non jam homi-
nes facti, sed hominum tantum umbræ. Immodicis hoc studijs, noctur-
nis hoc lucubrationibus jure merito imputandum est. Melius itaq
ut nobis, nostræq saluti consulamus, a libris cessandum: ludendum
nunc, et joculandum. Ocium nimirum tempus, ocium nostra qui-
den ingenia, ocium Schola postulat. Et, ne quotidiana pereamus in-
dustria, mentesq nostras dementaremus, ipsa quidem appropinquans
festivitas vocat, clamitatq
Quis vos perpetuò juvat impallescere chartis?
Claudite jam rivos, pueri, sat prata biberunt.
In laudem Studij
Apagete vos discincti, atq dissoluti nepotes, quibus nihil aliud in ani-
-mo est præter lusus, et voluptates. Apagete vos veneri a sacris,
sponsi Penelopes, nebulones Alcinoiq. Quid mihi vobiscum ociosi
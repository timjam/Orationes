juvenes, inutilia telluris pondera, Rei-pub: dedecus, et opprobrium?
Dea quidem vestra cujus altari quotidie perlitatis malorum est nutrix,
noverca virtutum, inutilium sentina, vitiorum scaturigo. Ocium est
Diaboli pulvinar; cui si perpetuò securus incumbas, tota quidem vita
videatur nihil aliud quàm iniquitatis somnium, atq vanitatis con-
stans delirium. Ocium est quod facit omnia facilia ut difficilia pror-
sus, atq ardua videantur. At verò curæ, et solicitudines Philosophiæ
gymnasium, atq Schola sunt. In quibus unusquisq si serio, solideq
exerceatur, ad virtutum, honorisq templum facillimè pertransibit.
Accedat etiam quod corpus otiosum morbis magis obnoxium, et fæ-
-dum est. Quod autem movetur, ac laborat formosius est, et mirum
in modum convalescit. Hoc etiam in anima reperiamus, quæ feruo
argentoq simillima, si perpetuo jaceat, corrumpitur; si exerceatur,
rubiginem extrudit, splendescitq. Ocium lascivientis nimium amo-
ris fons est, et origo. Quæritur Ægystus quare sit factus amator?
In promptu causa est. Desidiosus erat.
Et hinc fit ut nemo magis negotiosè vivat, quàm qui nimis ociosè.
Quippe cum nihil boni peragendum habeat, non potest non esse opero-
sè nequam. Sola virtus est quæ mentem fæliciter occupatam reddit,
vitijsq constans exilium indicit. Divini nimirum cælestisq spiritus
argumentum est, semper negotiari. Solem, et sydera contemplemur,
quorum perpetuus noctes, diesq motus operantes comprobabit. Sol,
et Luna semper ab ortu ad occasum actuosa mobilitate suum iter
quotidie conficiunt, neq finem motuum habentes, neq modum. Ter-
ra solummodo, et sterquilinium semper immobiliter jacent. Terræq
solum filij sunt nominandi, qui in uno virtutis gradu semper con-
quiescunt. Hinc res mihi erit cum Apolline, cumq Musis, quibus
nunquam familiarius utor, quin discedo plurimis onustus virtuti-
bus; eruditiorq quàm primus accesseram. Iuvat me in Musarum
castris habitare, ubi habitat virtus, ingenium, gloria, necnon per-
enne nomen. Quis non mavult ad virtutis arcem sobrius perveni-
re dum libris invigilat, quàm voluptatibus indulgendo in delicia-
rum barathro demergi, ubi nihil abundat præter ocium, dedecus, æ-
ternumq opprobrium. Nam in libris pax, et serenitas: at verò a
voluptatibus, lusibusq pænitentia, cruciatus, animiq tempestates